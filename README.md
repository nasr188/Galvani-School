L'attività richiesta consiste nella progettazione e realizzazione di un sito web per una scuola che eroga corsi di informatica.
Il sito deve prevedere più sezioni:
A titolo di esempio, sono qui proposte alcune possibili sezioni:
1) una sezione introduttiva alla scuola (con un po' di storia della scuola e alcuni percorsi formativi in evidenza, per esempio).
2) una sezione dedicata ai corsi erogati (da una lista dei corsi, si accede al dettaglio del singolo corso come prerequisiti, programma, obiettivi, un eventuale costo, ecc.).
3) una sezione relativa agli insegnanti (da una lista degli insegnanti, si accede al dettaglio del singolo insegnante contenente, per esempio, il suo cv, le sue esperienze, le materie di competenza, ecc.).
4) una sezione relativa ai contatti e alla richiesta di informazioni.
5) una sezione contenente immagini e fotografie fatte, per esempio, alla fine di un corso o che testimoniano eventi importanti avvenuti nella scuola.
L'applicazione deve essere sviluppata in JavaScript/HTML5/CSS3, mettendo in pratica sia quanto visto a lezione sia eventuali ulteriori approfondimenti personali fatti su queste tecnologie.
I dati relativi al sito, come ad esempio le informazioni sui corsi ed insegnanti, devono essere gestiti tramite file .json esterni e caricati dall'app con le opportune funzionalità.
